<!DOCTYPE html>
<html lang="en">
<head>
    <meta charset="UTF-8">
    <title>Title</title>
</head>
<body>
<h2>Марк Сінклер Вінсент (Vin Diesel)</h2>
<img src="images/Vin_Diesel.png" alt="Vin Diesel">
<p>Народився 18 липня 1967 р. у Каліфорнії, в Аламеді. Вперше зацікавився шоу-бізнесом у три роки: під час циркової
    вистави хлопчик мало не взяв участь у виступі трупи, але його вчасно зупинила мати. На сцену Марк потрапив зовсім
    випадково: у сім років він разом з друзями заліз у театр, щоб трохи побешкетувати там. Жінка, яка у цей час
    репетирувала якусь виставу, помітила хлопчаків, дала їм сценарій і пообіцяла 20 доларів, якщо вони будуть щодня
    приходити до неї на репетиції після школи.
</p>
<p>На відміну від багатьох своїх ровесників, котрі знімались у телефільмах та рекламі, Вінсент довго залишався вірним
    театру. Однак це заняття не було прибутковим, тому йому довелось шукати іншу роботу. У 17 років завдяки вправам у
    спортзалах Марк вже був досить м'язистим хлопцем і без проблем влаштувався викидайлом в один з нічних клубів на
    Мангеттені. Саме тоді молодий актор почав називати себе Віном Дізелем.
    Сценарій своєї першої короткометражки «Багатоликий» Дізель написав усього за п'ять днів, а зняв цю стрічку за три
    дні. Вона коштувала лише 3000 доларів; Він був режисером, продюсером, сценаристом і актором в одній особі. Аудиторія
    з 200 чоловік в Anthology Film Archives на Мангеттені зустріла картину вельми позитивно, завдяки чому вона змогла
    взяти участь у Канському фестивалі. Фільм сподобався Стівену Спілбергу, який запросив Дізеля у стрічку «Врятувати
    рядового Раяна» (1998) на роль Адріана Капарзо.
</p>
</body>
</html>